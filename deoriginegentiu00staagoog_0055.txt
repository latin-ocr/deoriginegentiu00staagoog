,49-

Atque praeter ipsum nomen alia ⁴res impedire uidetur,
ne credamus, patricios sanguine, lingua, legibus moribusque
indoeuropaeos fuisse, plebeios prorsus alio stirpe, non indo-
europaeo, esse natos. Si statuimus, populum romanum ex
tam diuersis partibus commixtum esse, etiam sumendum,
satis remoto tempore duo illa genera hominum in unum
esse confusa, quoniam ea aetate, ouius nos aliquam noti-
tiam habemus, duplicis originis nulla uestigia discerneban-
tur nec ulla memoria manebat (nisi forte in Romuli fa·
bula eius rei memoriam seruatam uelis) et patricia nobili-
tas regio senatui originem suam debere putabatur. Uerum
haec confusio, haec elementorum inter se quam maxime
hostilium exaequatio, quae uon solum linguam et leges,
mores et totum sentiendi modum, sed etiam ipsum uultum
et corporis formam attingeret, non ultra fines admodum
angustos perduci potuit, antequam statutum est, ut uio·
tores atque dediticii illi connubio inter se uterentur. ,Sed
quod patricii lege Canuleia plebi connubium concedere co·
acti sunt (nam leges duodecim tabularum in hae re nihil
nouasse nunc uulgo et, ut opinor, recte negatur), si ea in-
ter plebeios et patricios homines fuit diuersitas quam pro-
posuit Bernhoelt, sequitur, ut confusionem illam indoeuro-
paeonum et indigenarum non ante decemuirorum tempora
latius propagari coepisse putandum sit. Sed hoo ita fuisse
nequaquam cogitari potest, quia aliqua eius rei uestigia, si
tam recens fuisset, sine dubio in antiquis litteris essent
servata. ltaque quod patriciorum et plebis certamina ex
indoeuropaeis ¹uictoribus et deuictis indigenis inter se oppo-
sitis repetit Bemhoeft, hoc non recte ab eo esse excogita-
tum persuasum habeo ¹.

--—--..-----

¹ Prorsus alia quaestio est, num omnino diuersa matrimonii ga-
nera, uxoris condicio plus minusue libera, agnatorum cognatorumque
aliis temporibus alia ratio habita per duarum gentium iura et consue-
tudines inter· so contraria declaranda sint, ut uult Bernhoeit. Quae ad
sententiam suam defendendam protulit uir doctissimus, num, ut acumine
ot doctrina conspicua sunt, ita ad fidem faciendam sint accomodata, nou
hio locus est perquirendi. Antequam adalia transeo, haec Bcrniroeiu‘

Ε. Staaft. De origine gentium patriciarum. 4

 

