l

-36,-

obring i Modsaetning til Treeldom og deus blivende Maerke
paa de Frigivne, Besiddelselbshed og Undertryklrelse.“ Si
haec omnia uno tempore adesse uelit uir doctissimus ad
nobilitatem efficiendam, uereor ne parum caute egerit. Nam
licet Lacedaemoniorum exemplum doceat, libertatis etserui-
tutis discrimen efficere posse, ut nobilitas oriatur, ita omne
nobilitatis genus exstitisse, nimia audacia concluditur; con-
tra, si recentiora tempora respicimus --quid enim de anti-
quissima populorum aetate loquitur Maduig, de qua fere nihil
sciri potest? -— haud raro in ipso nobilitatis ortu illius di-
scriminis causam positam fuisse uidemus. Liceat liic enu-
merare, quibus fundamentis nobilitatem niti docuerunt Ru·
. bino et H. Dondorff ¹, quorum iudicia plane conspirant; haec
¹ sunt: primum clarum genus, tum diuitiae, deinde bellicarum
rerum melior disciplina, denique ciuilis et diuini iuris peritia
atque usus. Ad quae plerumque accedere credo certi ali-
cuius publici muneris administrationem. Ex hac igitur parte
annalium scriptores nihil contra historiae praecepta deliquisse
existimo.

ln hac commentationis meae parte mihi proposui, ut ’
inuestigarem, num ea, quae de patriciarum gentium ortu
tradiderunt ueteres scriptores, per se tam nihil probabilitatis
haberent, ut uel ob eam causam essent explodenda. Spero
mihi concessum iri, non esse dubitandum, quin nobilitas
omnino illo modo oriri possit. Sed quoniam haec nobilitas,
de qua quaerimus, patrum et patriciorum nominibus appella-
tur, non inutile erit cogitare, utrum utrauis eius origo cum illa
appellatione conciliari possit, an propter patrum et quatri-
ciorum nomina probabile fiat, patricias gentes hoc potius
- quam illo modo superiorem in ciuitate locum esse consecutae.

luter omnes constat, cum in antiquis libris potrum
mentio fit, non semper eodem sensu illud uocabulum positum
esse. Atque quattuor modis usurpatum esse uidetur, nt patres
appellarentur tum omnes ii, qui patriciae gentis erant, tum
ii, qui posteriore aetate optimates dicebantur, tum ii, qui
auctoritate sua rogationes confirmabant et ad interreges pro-

·¹Hisiorische Zeitschrilt 1891 pp. 216 sqq.

 

 

