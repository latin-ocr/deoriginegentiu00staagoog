„15-

rem reicienda sint. Constat eas annalium partes quibua
regum tempora continentur, ita confectas esse, ut ea liberae .
rei publicae instituta atque mores, quorum origo obliuione
obruta erat, suam haberent explicationem. Ob hanc eorum
annalium condicionem, quibus antiquissimae res populi ro-
mani narrantur, fieri non poterat, quin narrationis quasi¹
externa lineamenta - ut personae et tempora - uanas
imagines proderent; neque eo minus accidere potuit, ut si .
eiusmodi res exceperis plurimae recte explicarentur, modo
posteriora tempora antiquiorum aliqua uestigia seruauissent,
quorum auxilio adiuti uia et ratione maiorum instituta re·
petere possent rerum scriptores. Quod ut exemplo illustre-
mus nemo sit, qui annalium scriptoribus credat, Romam
re uera a Romulo a. d. Xl Kal. Mai. ease conditam3 neque
tamen ulla causa est, cur necessario dubitemus, quin om-
· nino certo die et certis caerimoniis condita sit, ut tradunt
illi. Item quod narrauit Fabius, Romulum centum fecisse
senatores et statim ab his exortam esse patriciam nobilitatem,
id memoriae mandauit, de quo non magis ipse ullum iudicium
, habere posset quam qui proximis ante eum uixerant saeculis.
Uerumtamen aliquid ueri huic quoque fabulae inesse posse,
quis neget? Si cetera missa facimus atque hoc tantum ex
annalium testimoniis retinemus, patriciam nobilitatem e
regio consilio natam esse aut, ut cautius loquamur, ex
iis patribus, qui liberae rei publicae temporibus senatus
una pars erant, quosque sine dubio ueteres scriptores —-
recte an perperam hic nihil ad nos -- regii consilii here-
ditatem cepisse putabant, si hoc solum retinemus statimne
decernendum est, ne in hac quidem re Fabii autoritatem
—- ut eius solum rationem habeam — quidquam ualere?
Et si sub ultimos liberae rei publicae armos originariam
et genuinam gentium patriciarum condicionem tam obscu-
ratam fuisse putamus, ut CiceroniS, quem exempli gratia
nomino, opinioni fere nulla uis sit tribuenda - ac reuera
Ciceronis et Liuii uerba, quae supra attuli, nunc plerumque
ita laudantur, quasi non nisi ipsorum opiniones siue com-
menta praebeant - lianc rem plane eodem modo iam Fabii

 

