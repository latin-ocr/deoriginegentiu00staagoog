‘—83—

tamen sunt quae dubitationem meam moueant. Non in-
telligo, quomodo fieri potuerit, ut neque Gaius neque-alius
, quisquam ueterum scriptorum, si patriciis solis confarreatione
’ uti concessum esset, huius rei nullam mentionem facerent.
Eamne non memoratu dignam existimauerunt? An nescie-
runt, quod de confarreatione plurimum intererat scire? Hoc
antiquorum scriptorum silentium mihi tantum ualet, ut mea
quidem sententia, si nulla alia re qnam illorum testimoniis
ducamur, non sit, cur plebeios homines neque iure neque more
a confarreatione prohibitos putemus. Sed etiam hoc con·
siderandum est. Non solum commeatione, scd etiamalio
genere nuptiarum, coemptione, uxor statim in manum mariti
conueniebat. Unde hoc alterum genus ortum csse existime-
mus? Potest res ita declarari, ut constituamus, cum uir e
plebe initio uxorem suam in manu habere non posset nisi per
usum, nouum nuptiarum modum quaesitum esse, quo statim
filiae loco esset, uelut patricia uxor per confarreationem in
uiri manum cederet. ltaque coemptiones fieri coeptas esse.
Non neg0, rem ita explicari posse, quamquam miror, cur
plebeios si iis in matrimoniis contrahendis idem iuris con·
cessum sit atque patriciis non ctiam ad eadem nuptiarum
genera admissos liceat putare. Sed necessario eiusmodi
coemptionis originem statuendam esse, non concedo.¹ Ut
confarreandi morem principatus temporibus propter caeri-
moniarum difficultates paene abolitum esse traditum est, ita
satis maturo tempore tali nuptiarum genere opus fuisse ne-
cesse est, quod, cum idem iuris uiro ferret, non tantis in·
commodis esset implicatum. Quod sine pontificis maximi et
flaminis Dialis opera confarreatio non posset perpetrari,
sequebatur, ut uir et femina, quibus Romam-ueniendi dees-
set facultas, non possent confarreari. Cum in hac re satis
causae fuerit, cur nonus crearetur nuptiarum modus, quo
uxor in manum mariti traderetur, nolo confarreationem et
coemptionem ad patricii ct plebeii iuris antiquam dissimili-
tudinem referre.

, Eodem modo de testamentis priuatis iudicandum cen-
3 sec, quae Mommsen orta esse suspicatur, quod plebeiis, qui

 

