 

-31-

res - ·- — saeuit. Et nescio an pro eiusdem controuersiae
uestigio habendum sit, quod quibusdam annis nulli omniuo
erant consules et tribuni militum consulari potestate instrue-
bantur. Omnino de hoc certamine fere nihil memoriae pro-
ditum est. lta nescimus, utrum etiam id ius impugnatum
sit necne, quod iu nominibus candidatorum accipiendis aut
reiciendis et in renuntiatione eorum, qui creati erant,magi·
stratuum arbitrio tam multum permisit. Sed quod ad
patrum auctoritatem attinet, satis cognitum est, plebem re
uictoriam reportasse, et patriciis umbram solum relictam
esse pristini iuris, siquidem, eum haec controuersia com-
poneretur, statutum est, ut priusquam populus suffragium
iniret, in incertum comitiorum euentum patres auctores fierent.

Si recte ea iudicaui, quae a Liuio de patriciis auspici-
orum et imperii possessoribus tradita sunt, non ob eamrem
· plebeii uiri a consulatu obtinendo erant exclusi, quod ad
tales honores gerendos prorsus non essent idonei - et ut
ego opinor ne ob eam quidem causam, quod per leges eius
generis hominibus ad magistratus nullus esset accessus - sed
quia patres auctoritate sua negata aut concessa magistratus
alienis detinere, suis reseruare poterant. Nolo igitur conce-
κ dere, illos Liuii locoS, quos modo tractaui, ad eorum sen-
tentiam confirmandam quidquam ualere, qui doceant, patri-
³ cios initio solos plena ciuitate usos esse.

Ex iis, quae de auspiciis disputaui, apparet, connubium
, iuter patricios et plebem mea sententia non - ut ait Li-
uius - a decemuiris diremptum esse, quod altera tantum
pars auspicia haberet¹3 sed credo inter patricios et plebem
connubium illorum cura legibus impeditum, ne patricia iu-
uentus nobilem suum sanguinem plebeiis et humilibusymatri-
moniis inquinaret. Quos nobilissimarum gentium fastus ut
intelligere possimus, non opus est statuere, patricios ali-
quando solos ciues fuisse; satis eorum superbiae reliquimus
lcc'i, si patriciam dignitatem ita fere ortam putamus, ut ipsi

lLiu. VI 6. Cfr Mommsen SR I p. 89 adn. 1.
E. Staafl. De origine genuum patrlclarum. 6

 

