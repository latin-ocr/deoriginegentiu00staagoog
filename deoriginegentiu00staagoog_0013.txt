,7.-

tatio si omnino solui poterit, nonne praecipue considerare
debemus quomodo patricia nobilitas orta sit, ut fecit Ru-
bino? Nam si ostenderimus, quo modo principatum suum
consecutae sint et exercuerint patriciae gentes statim -
opinor -2 apparebit, utrum plebs semper ciuitatem habuerit
necne. Uelut, qui patriciorum superiora iura ex antiquiore
ciuitatis possessione , declarant, plebeios homines dediticios
aut aduenticios fuisse necesse cst concludant. Concedo eam
rem a Soltauio non plane esse neglectam uidimus eum de
gentilitatis ui locutum, quaeque in uniuersum ad nobilitatem
efficiendam pertinent, non praeteriit ¹. Sed huic quaestioni
parum momenti tribuisse uidetur, si quidem de patriciae ,
nobilitatis origine neque copiosius neque setis dilucide dispu-
tauit et ante omnia perquirere conatus est, quae antiquissima
fuisset clientium et plebis condicio - num ea habuissent
iura, quae ad ciuitatem romanam constituendam necessaria
essent. Quae rei tractandae ratio ea laborat difficultate,
quod diiudicandum est, quae opus sint iura ad ciuitatis no-
tionem efficiendam quae aliis temporibus ct apud alios po-
pulos alia esse possunt. Accedit alterum incommodum, quod
clientium et plebeiorum hominum condicione quam maxima
cura perpensa non potest statui, num semper inter ciues
numerati sint. Si e. g. probaueris eos Seruii temporibus
ciuitatem habuisse, altera statim occurrit quaesti0‚ num eo
tempore, quo Roma condita est, eius generis homines inter
ciues fuerint, qui postea plebeii appellarentur.

Quamquam liber Soltauii a uiris doctis satis bene ac-
ceptus est, diu eius parum rationis habitum est, cum de iis
rebus agendum esset, quibus hic sumus occupati. Multa
post illum librum editum et praeclarissima opera prodierunt,
quibus antiquitates et iura populi romani explicabantur; sed
utut plebis status exponebatur, semper ob eam rem patriciis
principatus cessisse dicebatur, quod initio soli ciuitatem ha-
buissent. Ut illam plerique ex semiciuibus aut dediticiis natam
esse docebant, ita hos archiciues fnisse contendebant. Uerum
nuuc credo de hac re aliter iudicabitur. · Nam uir antiqui-

¹ L. l. pp. 647 sqq.

 

