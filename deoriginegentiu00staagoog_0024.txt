*13*

constare putabatur et eorum familiis, qui in illo consilio
erant - non romanae multitudinis aliquanta pars existima·
batur, quae pro antiquiore ciuium genere haberi posset -
non eum operae pretium facturum credo, qui nunc euincere
studeat, patricios aliquando solos ciues fuisse. Aut in il-
lorum placitis acquiescendum puto, aut omnem spem relin-
qu'endam, quid in hac re uerum sit, eruendi. Nam quamuis

haec aetas ad rerum gestarum memoriam¹ recuperandam et ,
historiae ueritatem. aestimandam multo liberiore etexercita- ’

tiore oculorum acie accedat, tante illis indiciorum abundantia
et cognitionum copia suppeditabat, ut iudicii exilitatem
compensaret. Ac ne iudicio quidem eorum, quorum opera
antiquiorum rerum romanarum notitia ad nos peruenit, ultra
modurn obtrectandum est. Nam plurima sine dubio iis uiris

‚ debemus, qui in iure interpretando et in rebus gerendis uer'-

sati sint. Nisi forte, credimus, publicarum rerum memoriam
ante Fabii aetatem ab iis praesertim esse seruatam, qui in
illis ordinandis nullas partes habuissent. Fabius autem, ut
adeum reuertamur, uulgatam aequalium suorum sententiam
aut male intellexisse aut non recte pronuntiasse putandusne
est? Qui ipse summae erat auctoritatis et cuius familia
una erat ex iis, quae in ciuitate per saecula plurimum potu·
issent, quare erat exspectandum, ut antiquarum rerum notitia
quam maxime esset imbutus. Non nescio, eum a Polybio
uituperari, quod neque integra ueritate neque satis magna
diligentia de Karthaginum rebus scripserit3 sed de patricia-
rum gentium origine eum aliud docuisse, quam quod uulgo
uerum esse putabatur, ne suspicari quidem licet.

Quae de Fabii auctoritate disputaui, ea concordia et
constantia ualde confirmantur, qua antiqui scriptores patri·
ciam nobilitatem a regi-o, senatu ortam docent. De prima
patrum institutione quae maxime opus erat cognoscere, supra
attuli. Uidimus Dionysium, quod a ceteris dissentit, sua
sponte traditam fabulam mutauisse. Ubi praeterea in ue-
terum libris illa res commemoratur, uelut Sallust. Cat. VI 6,
Iust. XLIII 3, Fest. p. 339 ¹, semper eodem modo narratur,

¹ Otr Christensen, Hermes IX p. 198 sq.

 

 

